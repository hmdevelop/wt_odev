


<div class="container"> 
    <div class="row"> 

      <div class="col-lg-10 col-centered"> 

       <img class="img-responsive" src="img/tarihback.png" alt="" srcset="">

       <h3> Finlandiya tarihi</h3>

       <p>  
            
            İnsanların Finlandiya’ya gelişleri
            Finlandiya’ya yaklaşık 10.000 sene önce insanlar
             gelmeye başladı. İnsanlar doğudan, bugünkü Rusya 
             bölgesinden ve güneyden Baltıklar üzerinden geldiler.
              Fince dilinin kökleri Orta Rusya’dandır, ama Finceye,
               Baltık ve Cermen dillerinden de öğeler karışmıştır.
                Finlandiya’da 800 yıldan uzun süredir İsveççe konuşan
                 nüfus bulunmaktadır.
            
            İsveç ve Rusya’nın bir parçası olarak Finlandiya
            Finlandiya 600 yıldan uzun bir süre, Orta Çağdan 19.
             yüzyılın başına kadar İsveç’in bir parçasıydı. Bu dönem
              içerisinde, Rusya ve İsveç, Finlandiya’da egemen olmak
               için birçok kez savaşmışlardır. Sonunda 1809 yılında,
               Rusya savaş içinde olduğu İsveç’i yenmiş ve bütün Finlandiya,
                Rusya’nın egemenliğine geçmiştir.
            
            1809-1917 yılları arasında Finlandiya, Rusya’nın bir parçasıydı.
             Bu dönem içerisinde, Finlandiya özerkti; diğer bir deyişle, Finliler 
             birçok konu hakkında bağımsız olarak karar verebilmişlerdi. 
             Buna rağmen, Finlandiya’nın hükümdarı, Rusya İmparatoru’ydu.
            
            Finlandiya, Rusya’nın bir parçası olduğu dönemde, Fince dili,
             Finlandiya kültürü ve ekonomisi büyük bir geliştirme gösterdi.
              Buna rağmen, 20. yüzyılın başında Rusya, Finlandiya’nın özerkliğini
               kısıtlamaya başladı ve Finlandiyalılar buna razı olmadılar.
            
            Finlandiya bağımsızlaşıyor
            Birinci Dünya Savaşı’nın sonlarında, Finlandiya Parlamentosu 6
             Aralık 1917 tarihinde bağımsızlık bildirgesini onayladı ve Finlandiya
              Rusya’dan ayrıldı. Bu tarihte, Finlandiya bağımsız bir ülke oldu 
              ve bu gün halen Finlandiya’nın Bağımsızlık Günü olarak kutlanmaktadır.
            
            1918 baharında Finlandiya’da, işçi nüfusunu temsil eden Kızıllar
             ve burjuva ve toprak sahiplerini temsil eden Beyazlar arasında iç
              savaş çıktı. Savaş 1918 Mayıs ayında, Beyazların Kızılları yenmesiyle son buldu.
            
            Bağımsız Finlandiya, yasaların, halkın seçtiği parlamento tarafından
             konulan cumhuriyet yönetimini benimsedi. Devlet başkanı, imparator ya da
              kral değil; cumhurbaşkanıdır.
            
            Kış Savaşı ve Devam Savaşı
            1939 Kasım ayının sonunda, Sovyetler Birliği, Finlandiya’ya saldırdı.
             İkinci Dünya Savaşı sırasında Finlandiya Sovyetler Birliği’ne karşı iki
              kez savaş vermiştir: önce 1939–1940 yıllarında Kış Savaşı ve sonra
               1941–1944 yılları arasında Devam Savaşı.
            
            Savaşlarda Finlandiya, Sovyetler Birliği’ne toprak kaybetti. 400.000’den
             fazla Finlandiyalı, kaybedilmiş bölgelerden Finlandiya’nın geride kalmış 
             topraklarına mülteci olarak geldiler. Buna rağmen Finlandiyalılar için en
              önemli olan, Finlandiya’nın bağımsız bir ülke konumunu korumasıydı.
            
            Savaşların ardından Finlandiya
            Sovyetler Birliği birçok Avrupalı komşu ülkesine sosyalist rejimi getirdiğinden;
             savaşlardan sonra birçok Finlandiyalı, Sovyetler Birliği’nin Finlandiya’yı da
              sosyalist bir ülke yapmasından korktu. Buna rağmen, Finlandiya, Sovyetler
               Birliği ile ilişkiler kurmayı, demokrasi rejimini korumayı ve batı ülkeleriyle
                ticareti geliştirmeyi başardı. Uzun bir süre Finlandiya dış politikasında
                , Sovyetler Birliği ve batı ülkeleri arasında denge kurmak zorunda kaldı.
            
            Savaşların ardından, Finlandiya tarım ülkesinden, sanayi ülkesine dönüştü.
             Finlandiya sanayileşince, Finlandiyalılar yabancı ülkelere artan bir 
             şekilde sanayi ürünleri satmaya başladılar. Finlandiya, yabancı ülkelere 
             özellikle kâğıt ve diğer orman sanayisi ürünleri ihraç etti.
            
            Finlandiya toplumunda birçok şey değişti. İnsanlar kırsal bölgelerden,
             şehirlere taşınmaya başladı ve artan bir şekilde kadınlar evin dışında
              işe gitmeye başladılar. Kamu hizmetleri geliştirilmeye başlandı ve 
              böylelikle halk sağlık sistemi, sosyal güvence ve ilköğretim okulu 
              doğdu. 1960’lı yıllarda yüz binlerce Finli, İsveç’e taşındı çünkü
               İsveç’te daha çok iş vardı ve maaşlar Finlandiya’dan daha fazlaydı.
            
            1990’lardan yeni binyıla
            1990’ların başında Sovyetler Birliği yıkılınca ve Sovyetler Birliği 
            ile ticaret bitince ekonomik durgunluk yaşandı. Durgunluk zamanında, 
            birçok şirket iflas etti ve bunun sonucu olarak birçok insan işini
             kaybetti.
            
            Ekonomik durgunluktan sonra, Finlandiya’da çok sayıda yüksek teknoloji
            sanayisi ve işyerleri doğdu. Gittikçe daha çok insan değişik hizmet 
            alanındaki mesleklerde çalışmaya başladı.
            
            1990’lı yıllarda gittikçe daha çok insan başka ülkelerden Finlandiya’y
            a taşınmaya başladı. Finlandiya’ya birçok ülkeden mülteciler ve eski
             Sovyetler Birliği’nin Fin kökenli nüfus geldi. Birçok insan, Finlandiya’ya
              öğrenci olarak, iş ya da aile ilişkileri dolayışla geldi.
            
            1995 yılında Finlandiya Avrupa Birliği (AB) üyesi oldu. 2002 yılında
             Finlandiya ilk AB ülkeleri grubu içinde AB’nin ortak para birimi 
             olan Euro’yu aldı ve kendi para biriminden vazgeçti.       
    
    
    </p>

<br><br><br><br>

      </div>
     

   



    </div>
  
 


</div>

